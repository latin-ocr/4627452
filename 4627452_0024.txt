—12-

plurimum detrahendi. Propterea non inutile negotium me sus·
cepturum esse opinatus sum, cum, ad emendandos explican
dosque Ciceronis libros de natura deorum, quid ex Philodemi
scriptione περὶ εὐσεβειας redundet, perscrutari statuerem.

Primum igitur, ne diutius in vestibulo totius disputationis
moremur, de Thalete Milesio videamus. Mire autem, quae de
huius opinione apud Ciceronem leguntur, cum lectio non plane
integra sit, recentiores deformarunt temerariis conatibus: qua-
mobrem, ut ratione et via procedamus, ad eam lectionem est
redeundum, quam omnes codices nondum virorum doctorum
sagacitate tentatam praebent. Leguntur quidem ubique haec:
„Si dii possunt esse sine sensu et mente, cnr aquae adiunxit,
si ipsa mens constare potest vacans corpore.“ Corrupta haec
esse nexus sententiarum aperte ostendit: cum 'enim Thales se-
cundum Ciceronis verba enucleate dixerit, deum esse eam men-
tem, quae ex aqua cuncta fingat, Velleius hanc opinionem im-
pugnaturu8‚ nisi manifestam fraudem facere vellet, nullo modo
dicere potuit „si dii possunt esse sine sensu et mente.“ Certe
igitur medicina huic loco adhibenda est, nec tamen talis, qua·
les recentiores tentarunt, Baiterum dico et Schoemannum‚ qui
non in voce „mente“ depravationem inesse censuerunt, sed in
membrorum comparatione.

Peropportune autem Philodemus, etiamsi in ipsa philoso-
phorum narratione nullum exstat vestigium, medendi facultatem
nobis dat. Dicit enim in brevissima· philosophorum, de quibus
antea egerat, recognitione, quae post Diogenis Babylonii men·
tionem legitur, haeccez
pg. 88. v 24 sq.: βλέπεται δ’ ὅτι καὶ κατὰ τοὺς πρὸ αὐτῶν
(sc. Στωικῶν) ἐκκειμένους οὐδὲ εἶς ἂν ἀδικίας ἄπειρχθείη, δε
δοικὼς τούς οὐδ’ ἐπικεινηθῆναι δυναμένους ἢ τοὺς ἐναργῶς
ἀναισθήτους (sc. θεούς). Quinam vero sint' ii philosophi, in
quorum diis sentiendi et movendi facultas desideratur, qua
destitutos Epicurei deos, cum eosdem corpore indutos esse vel-
lent, agnoscere non potuerunt, partim manifestum est, partim
facile suspicamur. Cum enim Velleius apud Ciceronem Anaxa-
gorae doctrinam percensens ei exprobret, quod menti infinitae .
neque motus iunctus esse possit neque sensus omnino, ,quin
eadem in eodem philosopho Philodemus quoque reprehenderit,

