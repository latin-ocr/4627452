...17-

trinam perlustrantibus: parum enim percipimus ex· his septem
versibus, qui integri fere restiterunt:

1. . . γεγονέναι τε 4. χειν καὶ κρατεῖν· καὶ '-
2. καὶ εἶναι καὶ ἔσεσ 5. νοῦν ἄπειρα ὄντα
3. θαι καὶ πάντων ἄρ 6. τὰ μείγμενατα σύμ

7. παντα διακοσμῆσαι.

Duae autem sunt causae, cur vehementer fontem, ex quo
hauserit Cicero, desideremus: primum enim certius scire ave-
mus de coniunctione, quam inter Anaximenem et Anaxagoram
intercessisse docemur, quippe cum alterum alterius magistrum
fuisse Cicero tradat. Attamen quod hac de re nobis Philode-
mus nihil subministrat, haud valde dolemus, quia facile, quid
sit iudicandum, coniectura assequi possumus. Nam eum nullus
auctorum, qui post Ciceronis aetatem floruerunt, omnes vero
‚ aevi posterioris scriptores una voce eandem rem tradant, haud
est improbabile, a viris doctis, qui Alexandriae in litteras in·
cubuerunt, hane utriusque philosophi coniunctionem propositam
esse, cui posteriores facile fidem habuerunt, Itaque non valde,
opinor, a rei veritate aberrabis, si Philodemo quoque hanc opi-
nionem vindicaveris. Deinde vero aperte Velleius Anaxagorae
fraudem eo facit, quod eius sententiam oppugnans dicit: „si
mentem istam quasi animal aliquod esse voluit.“ Hac de re li-
cet dubitari queat, utri culpam delegemus, ut hanc tamen Philo-
demo imputemus, eo adducimur, quod supra disputatum est, in
confutando etiam ac percensendo Ciceronem Philodemi vestigia
secutum esse. More autem Epicureorum, quos ceterorum sen-
tentias numquam non suo modulo interpretatos esse et diiudi-
casse satis constat, Anaxagorae doctrinam deformavit, ut refu·
tationem sibi expediret. Cetera tamen Ciceronis verba nullam
habent difficultatem, nisi quod editores recentissimi nulla causa
cogente vocem modum contra omnium codicum auctoritatem
in motum mutarunt. Nihil vero facit ad rem, quod Schoemann,
ut suam stabiliret coniecturam, protulit, posteriora nos cogere,
ut etiam supra de motu aliquid dictum esse statuamus. Immo
lectio Lb. Mss. retinenda est; namque non solum , ut omittam,
quodiam Heindorf monuit, non eundem utrobique motum intel-
legi posse, plane sententiae satisfacit, verum etiam interpreta-
tionem praebet verbi διακοσμῆσαι, quod Cicero, ut adsolet, fu-

